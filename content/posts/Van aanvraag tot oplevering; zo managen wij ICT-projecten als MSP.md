---
title: Van aanvraag tot oplevering; zo managen wij ICT-projecten als MSP 🚀
date: 2025-04-14
category:
summary:
description: 
author: Sammelaar
cover:
  image: /images/cover_pm.png
alt:
caption:
relative: true
showtoc: true
searchHidden: false
toc: false
draft: false
disableShare: true
ShowReadingTime: true
ShowCodeCopyButtons: true
tags:
  - projectmanagement
  - managed service provider
---
*Een kijkje in de keuken van een projectmanager met een liefde voor structuur én chaos*

---
> Yes! Een nieuwe klant meldt zich met een verzoek: "Kunnen jullie ons helpen met een veilige, toekomstbestendige IT-omgeving?" – klinkt goed toch? Maar ergens tussen die eerste aanvraag en de uiteindelijke oplevering zit een jungle van keuzes, verwachtingen, techniek én mensen. En laat dát nou precies zijn waar ik energie van krijg!
In deze blog neem ik je mee door onze projectaanpak als MSP. Niet te droog, geen theorieboek, maar gewoon hoe het er echt aan toe gaat – met alle succesmomenten én valkuilen erbij. Let’s go! 🚀

---
### 1. De klantvraag: vaak vaag, maar goud waard 🥇
Het begint vaak met een brede vraag:
*"We willen naar de cloud."*
*"Onze werkplekken moeten veiliger."*
*"We zijn toe aan modernisering."*

Top! Maar wat bedoelt de klant nu écht? Hier begint de fun: doorvragen, meedenken, challengen. Ik gebruik zelf altijd een paar simpele maar doeltreffende vragen. Niet alleen technisch, maar juist gericht op bedrijfsdoelen. Want als je weet waar de klant écht wakker van ligt, kun je pas echt waarde leveren. 💡

Daarnaast is er vaak genoeg informatie beschikbaar om te bepalen waar de organisatie heen wil, wat ze hiervoor al geprobeerd hebben en wat ze in de huidige situatie hebben. Gebruik al deze informatie, het kan goed van pas komen!

---
### 2. Van wens naar werkbare scope 🔬

Schetsen, tekenen, stiften op een whiteboard – ik hou ervan!

Samen met de klant vertalen we de vraag naar een duidelijke scope. Geen wollige verhalen, maar een concreet Scope Canvas met:
- Wat gaan we wél doen ✅
- Wat gaan we niet doen ❌
- En wat doen we misschien, maar later… ⏳

Zorg op hoofdlijnen dat duidelijk is wat er moet gebeuren met daarin duidelijk wat je vooral niet gaat doen, zodat hier juist duidelijkheid over bestaat. Dat voorkomt “oh ja, dat moest er eigenlijk óók nog bij”-momentjes. En geloof me, dat scheelt hoofdpijn later.

---
### 3. Aanpak: strak, maar flexibel 🤸🏼‍♂️

Geen ellenlange watervalschema’s of gedetailleerde planningen. Begin met de hoofdlijnen en ga kijken naar hoe het project er globaal qua planning uit moet komen te zien. Liever eerst op maand-niveau dan gelijk op dag-niveau.

Wij kiezen vaak voor een hybride aanpak: PRINCE2 en waar nodig Agile als het kan. Denk hierbij aan: technische migraties met duidelijke fasering, gecombineerd met flexibele oplevermomenten voor bijvoorbeeld adoptie of securitychecks.

Zet je voorstel kort en bondig op één A4’tje en laat deze een paar keer op en neer gaan, zodat je ook uiteindelijk iets haalbaars oplevert.

Belangrijkste les: **overcommunicatie bestaat niet**. Liever één planning die drie keer aangepast wordt dan radiostilte en verrassingen op het eind. 📅

---
### 4. Stakeholders: je geheime projectingrediënt 👨🏼‍🍳

Techniek? Die krijgen we meestal wel werkend. Maar mensen? Dat is de échte uitdaging.

Zorg voor de juiste mensen binnen je stuurgroep, zorg voor beslisser maar vergeet je tegenstanders niet die zijn namelijk net zo belangrijk! 📍

Ik zeg het altijd zo: *"Je kunt de perfecte omgeving bouwen, maar als niemand 'm snapt of gebruikt, heb je alsnog niks."* Daarom betrekken we gebruikers, key stakeholders en techneuten vanaf het begin.

Korte updates, live demo’s, open communicatie – en soms ook gewoon even bellen in plaats van weer een mail sturen. ☎️

---
### 5. Oplevering: high five én doorpakken ✋🏼

Project klaar? Tijd voor taart! 🍰 Maar ook voor:
- Een heldere overdracht aan beheer
    - Zorg ervoor dat beheer alle informatie heeft om jouw succes te kunnen vervolgen.
    - Draai een korte periode schaduw met je projectteam, zodat je beheerafdeling achtervang heeft.
- Gebruikersinstructies
    - Zorgt voor gebruikersinstructies hoe en waar gebruikers het beheerteam kan bereiken.
- Lessons learned sessie (ja, die zijn écht nuttig!)
- En een goed gesprek met de klant over: wat ging goed, wat kan beter, en... wat doen we hierna?

Nazorg is geen bijzaak. Het is je visitekaartje voor het volgende project.

---
### Tot slot: het mooiste aan MSP-projectmanagement?

Je zit altijd in het hart van de actie. IT verandert continu, klanten hebben steeds nieuwe wensen, en geen dag is hetzelfde.

Maar met een duidelijke aanpak, een flinke dosis nieuwsgierigheid en een gezonde portie chaosmanagement, is het vooral: **ontzettend leuk werk.**

Volgende week neem ik je mee in de wereld van Enterprise Architecture – waarom het níet stoffig is, en hoe het juist jouw geheime wapen kan zijn als projectmanager. Stay tuned! 🤓